36 DE ctunh'rn'rh APUD LElBNlTlUM

ceteris anteferat. Igitur, cum non idea cujusdam possibilis
nd agendum divinam voluntatemcogat, sed semet ipsa ad
volendum ferat divina voluntaS, idea «possibilis» pro
occasione, non pro causa divini decreti habenda est. Sed,
quanquam agit Deus, neque agitur, et omnino sponta-
neum divinum est decretum, inclinat tamen divinam
voluntatem cujusque possibilis idea. Nam, res quaeque,
ubi concepta est, cum certo honitatis gradu apparet. Deus
autem, quoniam absolutum bonum voluntate antecedenti
vult, cnm possibile quodque a parte ceterorum concipit,
prout illud possibile ei bonum apparet, semet ipse fert ad
sinendum ut illud exsistat; prout contra illud possibile
ci malum videtur, semet ipse fert ad illud rejiciendum.
Quod quidem diviua prima absoluti honi voluntate plus
quam ipsius possibilis natura explicatur. Cum igitur idea
cujusque possibilis occasio sit cur ad agendum semet ipsa
divina voluntas inclinet, non immerito Deum possibilium
ideis inclinatum esse dici potest.

Dum autem inclinatur, non necessitate metaphysica
quadum divina voluntas rapitur, si quidem metaphysice
necessarium est «cujus contrarium contradictionem
implicet ». Aliud enim universum atque quod est, sine
contradictione, Deus creare potuisset. Sunt enim, prius,
universorum possibilium ideae in intellectu divino innu-
merae; nec cum unum possibilem Deus creavit mundum,
ceteri inde minus possibiles sunt : non enim ideo contradic-
tionem implicant. Deinde non metaphysice absurdum
fuisset, si aliud universum Deus eligere voluisset : quippe
qui, si velit, bonum ahsolutum non velie Deus possit¹.
Quod autem fore ut nullo modo velit unquam, oum opti·
mus sit, satis patet. Inde concludendum non metaphysica

1. «ι Potuit absolute; non potuit hypothetice, ex quo decrevit omnia sa-
pientissime ogere et ἁρμονικωτάτως. υ Gerr. avec der Beroea, t. 11, p. 496

(urat.

 

